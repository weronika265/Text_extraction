Wybór perkusji nie jest łatwym zadaniem. Jest to trudna decyzja zarówno dla osób początkujących jak i profesjonalnych bębniarzy. Na rynku dostępne serie dedykowane dla muzyków na różnym stopniu zaawansowania.
Istnieje taka reguła, że im wyższa półka jakościowa i brzmieniowa instrumentu tym mniej składników posiada instrument. Tym samym użytkownik precyzyjniej decyduje o jakości, funkcjach i właściwościach poszczególnych elementów instrumentu. Oznacza to np. iż w pełni zawodowe akustyczne perkusje sprzedawane są jako zestaw tomów i centrali (bez werbla ). Czasami perkusje są kompletowane nawet poprzez pojedyncze bębny, co tym samym pozwala decydować o ich średnicach i głębokościach, a także użytym do ich produkcji drewnie.
Ważne jest, aby dobrać odpowiednią konfigurację zestawu, rozmiarów i średnic bębnów, elementów hardware i dodatkowych statywów, aby instrument prawidłowo i dobrze spełnił swoje funkcje. Kluczowym aspektem jest także rodzaj i rozmieszczenie talerzy perkusyjnych, które są nieodłączną częścią kompletnej perkusji akustycznej.

