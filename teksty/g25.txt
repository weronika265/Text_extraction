Gitary telecaster obok stratocastera należą do tych najczęściej wybieranych. Telecaster był pierwszym kultowym typem gitary elektrycznej, która nie posiadała pudła rezonansowego a której produkcja ruszyła w fabryce Fendera w 1951 roku i trwa do dnia dzisiejszego. Trzy lata później w 1954 roku na bazie Telecastera ruszył nowy typ gitary Stratocaster.
Telecaster przez wielu gitarzystów uważany jest za jedyny prawdziwy wzór gitary elektrycznej i wielu gitarzystów tylko na tym typie gra. Telecaster jest też często uważany za trudniejszą technicznie do okiełznania gitarę, ale to są już oczywiście bardzo subiektywne odczucia. Bez względu na to jakie podejście do tego typu gitary mają poszczególni muzycy, to bez wątpienia Telecaster jest takim typowym przykładem klasycznej gitary elektrycznej. 
Do jednych z ciekawszych modeli tego typu gitary należy Fender American Special Telecaster. Jest to doskonały przykład klasycznego tele. Piękne wykończenie w wybranym kolorze np.: zielony metalik, korpus z olchy, gryf z klonu oraz palisandrowa podstrunnica. Olchowy korpus wykończony jest cienką warstwą lakieru uretanowego wypolerowanego na wysoki połysk. Gryf o profilu „C” i podstrunnica o promieniu 9,5 cala wykonane są z klonu, gdzie nabito grubsze niż zazwyczaj, 22 progi jumbo. Szerokość gryfu przy siodełku wynosi niecałe 43mm. Na charakterystycznej dla Telecastera główce znajdziemy klucze Fender Standard Cast/Sealed Tuning Machines oraz napisy w stylu lat 70. Oczywiście sercem układu elektrycznego gitary są dwa przetworniki Texas Special Tele podpięte do trzypozycyjnego przełącznika i dwóch potencjometrów: VOLUME i TONE.

