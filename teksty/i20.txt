Taki zestaw perkusyjny, jakkolwiek powszechnie używany, bywa rozszerzany o innego rodzaju bębny, talerze oraz inne instrumenty perkusyjne. W szczególności w rocku progresywnym, gdzie perkusja spełniała poza rolą wybijania rytmu i nadawania tempa także funkcje melodyczne, a przede wszystkim budowy przestrzeni dźwiękowej i nastroju, uległa rozbudowanie. Perkusiści tacy jak Terry Bozzio, Carl Palmer, Bill Bruford, Mike Portnoy, Alan White rozbudowali swoje zestawy do kilkudziesięciu bębnów, dużej liczby talerzy, dzwonków, gongów, dzwonów rurowych itp.
Rozbudowa zestawu odbywa się poprzez: zainstalowanie podwójnego pedału (podwójna stopa, twin), lub dodanie dowolnej liczby bębnów basowych obsługiwanego osobnym pedałem, zwiększenie liczby tom-tomów, dodanie dodatkowego hi-hatu (z maszyną otwierającą lub bez), dodanie dodatkowych instrumentów perkusyjnych, jak np. anielskie dzwonki, rototomy, bongosy, kongi, itp., dodanie mniejszego werbla (tzw. werbel piccolo), zwiększenie liczby talerzy – oprócz standardowych crash i ride w różnych rozmiarach, dochodzą china i splash, dodanie elektronicznych padów czy triggerów wraz z modułem elektronicznym

