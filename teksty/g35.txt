Gretsch to nie tylko marka, ale pewnego rodzaju wzorzec, który kształtował historię muzyki i kreował indywidualne brzmienie gitarzystów na całym świecie. Firma zasłynęła głównie z fantastycznych gitar typu hollow body i semi-hollow body, które pierwotnie upodobali sobie muzycy jazzowi i bluesmani. Model G5622T to klasyczna konstrukcja, tym razem jednak z wąskim korpusem „Double Cutaway Thinline”, który wykonany został z klonu i jest głęboki na 44 mm. Na również klonowym gryfie umieszczona została palisandrowa podstrunnica, na którą nabito 22 progi typu medium jumbo. Dwa przetworniki Super HiLoTron zapewniają klasyczne, tłuste brzmienie a wbudowany mostek Bigsby Licensed B70 dopełnia całości zarówno świetnym wyglądem jak i doskonałym efektem vibrato. G5622 to bardzo elegancka, dobrze dopracowana gitara, która potrafi zaskoczyć dzięki zaktualizowanym funkcjom, pozostając jednocześnie wierną charakterystycznemu brzmieniu, będącemu istotnym elementem rock’n’rolla.
Przedstawione zostały trzy sześciostrunowe gitary elektryczne typu semi-hollow różnych producentów. Każda z nich brzmi naprawdę zacnie i warta jest poświęcenia uwagi. Ten rodzaj gitar brzmi naprawdę wyjątkowo i ma to coś, czego niestety brakuje innym modelom elektrycznym. A użytkownikami i gorącymi zwolennikami tego typu gitar byli m.in. Joe Pass, Pat Metheny, BB King, Dave Grohl. 

