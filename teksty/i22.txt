Rodzaj drewna wykorzystywany do konstrukcji shell’ów ma wpływ na brzmienie, długość tonu, atak oraz barwę dźwięku, a także cenę instrumentu.
Do produkcji shell’ów dla wersji entry level, czyli sprzętu dla początkujących wykorzystywana jest głównie lipa lub topola. Brzozowe lub hybrydowe zestawy brzozowo-klonowe są wykorzystywane do produkcji instrumentów dla średnio-zaawansowanych oraz półprofesjonalnych muzyków. Za to czyste (100%) klonowe, brzozowe, orzechowe lub bugingowe korpusy to drewna są stosowane dla setów z najwyższych półek dla zawodowców. 

Zestawy perkusyjne są wykończone rożnymi kolorami i technikami. Wpływają one często na sposób w jaki zabezpieczony jest sprzęt.
Okleina to specjalna warstwa grubej folii, która za pomocą wytrzymałych klejów nakładana jest na zewnętrzną część korpusu. To wykończenie sprawia, że perkusja jest bardziej wytrzymała na zarysowania oraz uszkodzenia w transporcie. 
Niektóre podstawowe kolory perkusji (masa perłowa) możliwe są do uzyskania wyłącznie w wykończeniach z okleiny. Innym rodzajem zabezpieczenia zewnętrznych warstw drewna jest lakierowanie. Jednakże ten sposób jest przeważnie droższy, a także uważany za bardziej ekskluzywny. Za atut lakierowania uznaje się to, iż przepięknie wydobywa on kolory lub naturalną strukturę drewna korpusu. Jednak jest on też podatny na zarysowania.

