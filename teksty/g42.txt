I na zakończenie naszego przeglądu coś z trochę droższego segmentu. Ibanez JS140M SDL to prawdziwy majstersztyk. To propozycja dla fanów Joe Satrianiego z trochę mniej zasobnym portfelem, bo pomimo że gitara oferuje delikatnie uboższy osprzęt, to jest to już zdecydowanie zawodowy instrument dla naprawdę wymagającego gitarzysty. Na szczególną uwagę zasługuje fakt, że to pierwsza gitara Satrianiego w której gryf został wykonany z klonu! Korpus gitary wykonany został z lipy, gryf został przykręcony do korpusu. Na klonowej podstrunnicy nabito 24 progi medium jumbo. Za brzmienie odpowiadają dwa przetworniki, pod mostem Quantum Alnico, pod gryfem humbucker w obudowie singla – Infinity RD, Mostek to ibanezowski Edge Zero II, a po drugiej stronie znajdziemy blokadę strun i olejowe klucze. W przeciwieństwie do większości Ibanezów, sygnatura Satrianiego posiada główkę równoległą do korpusu, co bez wątpienia jest nawiązaniem do klasycznej konstrukcji stratocastera.
Jak widać Ibanez to producent potrafiący doskonale zadbać o klientów z każdego pułapu finansowego. Nawet te tańsze produkty charakteryzują się bardzo dużą dokładnością wykonania a sprawia, że gitary te po prostu bardzo dobrze stroją i brzmią. Segment budżetowy gitar Ibaneza jest doskonałą propozycją dla wszystkich osób rozpoczynających naukę gry jak również, dla gitarzystów, którzy dopiero wchodzą na rynek muzyczny i są na tzw. dorobku.

