Drugą taką niedrogą gitarą budżetową jest Ibanez SA 160 AH STW. To również bardzo uniwersalna pod względem rozpiętości gatunków muzycznych propozycja instrumentu od firmy Ibanez. Gitara świetnie sprawdzi się zarówno w ostrzejszych klimatach, jak i ciepłych, bluesowych barwach. Wyposażona została w układ przetworników typu HSS (Passive/Alnico gryf/środek i Ceramic przy gryfie). Jej korpus wykonany został z mahoniu z wzorzystą, jesionową nakładką a gryf to klon z sosnową podstrunnicą (Treated New Zealand Pine), na który nabite zostały 22 progi Jumbo. Fani ruchomych mostków z pewnością upodobają sobie zamontowany w gitarze model SAT Pro II tremolo. Ibanez SA 160 AH STW jest świetną propozycją dla muzyków o każdym stopniu zaawansowania – ze względu na stosunek bardzo przyzwoitej ceny do świetnej jakości wykonania, a matowe wykończenie z pewnością przyciągnie wzrok słuchaczy.
Kolejna propozycja od Ibaneza na którą warto zwrócić uwagę to Ibanez RG421MSP TSP. Jest to piękna, sześciostrunowa gitara elektryczna o skali 25,5 cala. Do jesionowego korpusu przykręcono klonowy gryf z klonową podstrunnicą. Nabito na niej 24 progi jumbo. Struny zamocowano o stały mostek Ibanez F106, a z drugiej strony o olejowe klucze. Za brzmienie gitary odpowiadają dwa przetworniki Ibanez Quantum, przełącznik pięciopozycyjny i dwa potencjometry – tonu i głośności. Całość wykończona jest przepięknym lakierem metalik w kolorze Turquise Sparkle. Na gryf nałożono matowy, transparentny lakier. Ta gitara może naprawdę się podobać.

