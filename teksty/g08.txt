Tuner gitarowy, inaczej stroik gitarowy to przydatne urządzenie, program lub aplikacja online, dzięki której możemy nastroić gitarę. Aby zabrać się za strojenie gitary powinniśmy mieć dostęp do choć jednego dźwięku referencyjnego, a zatem gdzieś coś albo ktoś musi nam zagrać to kardynalne A równe 440 Hz. W dzisiejszych czasach, kiedy dzięki urządzeniom mobilnym praktycznie cały czas jesteśmy w internecie, nie będzie stanowiło to problemu. Polecamy zatem trzy praktyczne tunery dostępne online.
W domowych warunkach, kiedy po prostu chcemy sobie pograć albo poćwiczyć, wystarczy stroik do gitary z aplikacji albo wręcz ze strony internetowej, czyli stroik gitarowy online. Można dzięki temu nastroić każdą strunę, ale i tak warto jeszcze, po takim strojeniu spróbować „metody piątego progu”. Polega ona na porównywaniu dźwięku na pustej strunie z dźwiękiem na strunie grubszej, przyciśniętej na 5. progu (w przypadku 2 i 3 struny wyjątkowo na 4. progu).
Ponieważ gitara jest takim specyficznym instrumentem, który nigdy nie będzie na progach stroił idealnie (po to wymyślono kompromis zwany strojem temperowanym), warto metodą prób i błędów, na ucho, dostroić struny ze sobą w optymalny sposób (strój naturalny). We wszystkich tych czynnościach pomogą nam poniższe stroiki do gitary online.

