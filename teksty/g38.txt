Rynek muzyczny oferuje obecnie gitarzystą ogromną ilość różnorodnych modeli gitar. Poczynając od tych tradycyjnych klasycznych i akustycznych po elektroakustyczne, a kończąc po różnych konfiguracjach gitar elektrycznych. Jedną z ciekawszych konstrukcji są gitary typu hollowbody i semi-hollowbody. Pierwotnie tego typu gitary zostały stworzone z myślą o muzykach jazzowych i bluesowych. Jednak z biegiem lat wraz z rozwojem branży muzycznej po ten typ gitary zaczęli sięgać również muzycy uprawiający inne gatunki muzyczne między innymi muzycy rockowi, związani z szeroko pojętą sceną alternatywną oraz punkowcy. Gitary tego typu już wizualnie wyróżniają się na tle standardowych elektryków. Producenci postanowili dodać elementy gitary akustycznej, tak by jeszcze bardziej wzbogacić brzmienie. Tak więc ten typ gitar wyposażony jest w otwory, które znajdują się w pudle rezonansowym najczęściej w kształcie litery „f”. W tych gitarach zazwyczaj stosuje się w przetworniki typu humbucker. Modyfikacją gitary hollow-body jest semi-hollow charakteryzująca się blokiem litego drewna między przednią i tylną płytą instrumentu oraz cieńszym korpusem. Konstrukcja tego typu gitar nadaje im inną charakterystykę brzmieniową niż konstrukcje solidbody. My przyjrzymy się dwóm modelom, które warto wziąć pod uwagę poszukując tego rodzaju instrumentu.
