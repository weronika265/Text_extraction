Druga nasza propozycja również pochodzi od Miguel Esteva, tym razem jest to troszeczkę już droższa gitara model Julia w rozmiarze 4/4, za którą będziemy musieli zapłacić w granicy 1000 zł. Jest to aktualnie najwyższy model w ofercie hiszpańskiego producenta i dedykowany jest wszystkim poszukującym szlachetnie brzmiącej i starannie wykonanej gitary klasycznej w atrakcyjnej cenie. Korpus wykonany został z mahoniu, podobnie jak i gryf. Przód to świerk, a podstrunnica to ciemny orzech. Całość wykończona została naturalnym, matowym lakierem. Pod względem jakości otrzymujemy bardzo solidny i wygodny instrument, który idealnie nada się do edukacji muzycznej, gdzie potrzebny jest dokładny, dobrze brzmiący i strojący instrument. 
Kolejna budżetowa propozycja pochodzi od światowego potentata, jeżeli chodzi o produkcję instrumentów muzycznych od Yamahy. Model C40 jest jednym z najpopularniejszych i najczęściej wybieranych instrumentów zarówno przez początkujących, jak i średnio zaawansowanych gitarzystów oraz tych, którzy myślą poważniej o muzyce. Gitara świetnie wykonana, świetnie brzmiąca i bardzo wygodna. Płyta wierzchnia to świerk, spód i boki wykonane zostały z drewna meranti, gryf z nato a podstrunnica to palisander. Nie bez powodu nauczyciele gry często polecają tę gitarę. Ścisłą kontrola jakości, z której słynie firma Yamaha sprawia, że wykończenie instrumentu jest perfekcyjne. Bardzo korzystny stosunek jakości do ceny pozostawia konkurencję daleko w tyle.

