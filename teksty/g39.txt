Pierwsza z prezentowanych gitar nich to Gretsch Electromatic. Jest to gitara typu semi-hollowbody z umieszczonym w środku świerkowym blokiem, który ma pozytywnie wpływać na rezonans instrumentu oraz zapobiegać sprzężeniom. Klonowy gryf i korpus zapewniają głośne i dźwięczne brzmienie. Gitara posiada dwa firmowe humbuckery: Blacktop™ Filter′Tron™ oraz Dual-Coil SUPER HiLo′Tron™. Została wyposażona w mostek TOM, tremolo Bigsby oraz zawodowe klucze Grovera. Gitara posiada również dokręcane zaczepy więc zakup dodatkowych straplocków jest zbędny. Wysoka jakość wykonania jak i osprzęt zapewnią dużo radości nie tylko amatorom, ale również profesjonalnym gitarzystom.
Druga z gitar, którą chcemy wam przybliżyć to Epiphone Les Paul ES PRO TB. Można powiedzieć, że to gitara z dużym pazurem rockowym. Jest to perfekcyjny mariaż kształtu Les Paul i wykończenia ES. Takie połączenie daje niespotykane dotąd brzmienie, a to wszystko dzięki klasycznej podstawie Les Paul inspirowanej instrumentami Archtop. Cechy szczególnie wyróżniające tą gitarę to między innymi mahoniowy korpus z klonowym topem Flame Maple Veneer, a przede wszystkim wycięte „F-holes”, czyli skrzypcowe „efy”, które nadają jej unikalny charakter. Nowy model wyposażony jest w mocne przetworniki Epiphone ProBuckers, a dokładnie ProBucker2 w pozycji przy gryfie oraz ProBucker3 w pozycji przy mostku, każdy z możliwością rozdzielenia cewek coil-tap za pomocą potencjometrów push-pull. Menzura 24 3/4, klucze Grover z przełożeniem 18:1, regulacja 2x Volume 2 x Tone, trójpozycyjny przełącznik oraz LockTone wraz ze strunociągiem Stopbar potwierdzają zastosowanie najlepszych, sprawdzonych już elementów od Epiphone. ES PRO TB posiada ultrawygodny, mahoniowy profil gryfu 60’s Slim Taper. Dodatkowo center block oraz ożebrowanie counter brace charakterystyczne dla modeli ES.

