Jeśli chodzi o gitary klasyczne rozróżnia się trzy podstawowe rodzaje, które nie są związane z grubością, tylko z siłą naciągu: niski (low tension), średni (normal tension) i wysoki (hard tension). Oczywiście w zależności od producenta można znaleźć więcej kombinacji jak: Extra Hard Tension, ale te trzy rodzaje opisane wyżej to podstawa. Dla początkujących jest low, dla grających klasykę normal, dla grających np.: flamenco - hard... a na końcu kwestia gustu i wygody.
Spotyka się dwa rodzaje owijki: okrągłą (round wound) i gładką (polished). Struny z owijką okrągłą mają jaśniejsze brzmienie, ale za to produkują więcej przydźwięków. Oznacza to, że bardziej słychać to, co robimy ręką na podstrunnicy. Są to np. ślizgi podczas używania techniki slide. Owijka gładka niweluje niechciane przydźwięki, jednocześnie przyciemniając brzmienie, a więc znowu kwestia gustu.

