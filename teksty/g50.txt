Bardzo ważnym aspektem gitary elektroakustycznej jest jej budowa. Istnieje wiele czynników, wpływających na ogólną charakterystykę dźwięku.
Przyjrzyjmy się najpierw wielkości korpusu. Duże korpusy powodują większy nacisk na niskie częstotliwość oraz powodują to, że instrument jest ogólnie głośniejszy. Małe korpusy natomiast sprawiają, że dźwięk trwa dłużej (większy sustain), a poza tym poprawiają szybkość reakcji gitary.
Należy też zdecydować, czy potrzebujemy wcięcia (ang. cutaway). Daje ono dużo lepszy dostęp do wysokich dźwięków na ostatnich progach. Gitary bez wcięcia mają jednak głębszą barwę dźwięku, a poza tym są głośniejsze, gdy gramy na nich bez użycia elektroniki.
Gitary elektroakustyczne mogą być z litego drewna lub laminowane. Lite drewno lepiej przenosi dźwięki, dzięki czemu gitara lepiej rezonuje. Gitary laminowane są jednak tańsze. Świetnym kompromisem pomiędzy dobrym rezonansem a ceną są gitary akustyczne z „topem” z litego drewna, ale z tyłem i bokami laminowanymi, ponieważ największy wpływ na brzmienie ma „top”.

