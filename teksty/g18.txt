Z pozoru mogłoby się wydawać, że kostka gitarowa jest tylko jakimś drobnym dodatkiem. Rzeczywiście gabarytowo jest to w zasadzie najmniejsza część naszych akcesoriów gitarowych, ale na pewno nie można powiedzieć, że jest to jakiś mało istotny drobny dodatek do gitary. Wręcz przeciwnie kostka jest tym elementem, który ma ogromny wpływ zarówno na brzmienie naszej gitary jak i sposób jego wydobywania. To od jej grubości i elastyczności w dużym stopniu będzie zależało jak nasza gitara zabrzmi. Odpowiednie i dobre dopasowanie kostki znacznie ułatwi nam granie odpowiednią techniką. To wszystko sprawia, że warto znaleźć i dopasować sobie taką kostkę, która najlepiej sprawdzi się w granym przez nas gatunku muzycznym.
Inną kostkę powinniśmy używać akompaniując kiedy używamy głównie akordów, a innej kiedy chcemy gra jakieś solówki, gdzie wykonujemy dużo pojedynczych dźwięków w krótkim odstępie czasowym. Dobierając kostkę pamiętajcie, że przede wszystkim musi ona dobrze spoczywać Wam w palcach. To ona jest przedłużeniem Waszych palców i musi być tak dopasowana byście mieli nad nią pełną kontrolę. Tutaj dlatego tak ważna jest jej odpowiednia elastyczność. Jeżeli kostka jest za miękka, to trudniej zachować nad jej elastycznością kontrolę. Przy grze akordami to nie przeszkadza a nawet ułatwia granie, gdyż nie stawia ona takiego oporu przy pociągnięciu po strunach, ale przy grze pojedynczymi dźwiękami lepiej sprawdzi się twardsza bardziej odporna na nacisk kostka.

