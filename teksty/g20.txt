Profil gryfu – określa jego grubość oraz kształt. Dobrze dobrany gryf powoduje, że dłoń gitarzysty nie męczy się i nie jest narażona na kontuzję. Spotkasz profile sportowe, dosyć cienkie oraz bardzo grube i masywne. Instrumenty vintage oraz reedycje starych instrumentów często mają gryf typu V.
Progi – wpływają na komfort gry w nieco mniejszym znaczeniu, ale warto o nich wspomnieć. Na wysokich i wąskich progach gra się łatwiej, ale mocniejsze dociśnięcie spowoduje niewielką zmianę wysokości dźwięku. Mocniejszemu atakowi na struny towarzyszy uderzenie o próg. Niskie i szerokie progi powodują, że strój jest stabilny i instrument brzmi bardziej miękko. Osoby, który lubią podciągać struny będą odczuwać dyskomfort przy niskich progach. Na szczęście producenci gitar progi dobierają w przemyślany sposób – problem się pojawia, gdy w używanej gitarze użytkownik wymienił je na własne życzenie. Warto zapytać właściciela używanej gitary czy progi są fabryczne.
Akcja strun – parametr, na który mamy największy wpływ, ponieważ możemy go regulować. Jest to wysokość strun nad progami. Akcja strun jest składową kilku elementów: wysokości strun na mostku gitary, wysokość strun na siodełku oraz krzywizna gryfu (prosty lub ugięty). Idealnie, równe progi pozwalają ustawić bardziej komfortową wysokość strun.
