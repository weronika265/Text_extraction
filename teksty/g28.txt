Gitara klasyczna to jedna z tych gitar, które są najczęściej wybierane do rozpoczęcia nauki. Jest to też ten rodzaj gitary, który zawsze możemy ze sobą zabrać, a granie na niej możliwe jest dosłownie w każdych warunkach. Gitara klasyczna jest instrumentem akustycznym, czyli takim który nie potrzebuje zasilania jak ma to miejsce w przypadku gitar elektrycznych. Wbrew nazwie jaka została jej przypisana na gitarze klasycznej nie tylko gra się klasykę, choć oczywiście jeżeli chcemy taki gatunek muzyczny uprawiać, to gitara klasyczna będzie do tego najodpowiedniejsza. Bardzo dobrze gitara klasyczna nadaje się do akompaniowania przy śpiewie biesiadno-ogniskowym, w muzyce szanty, czy flamenco. Kupując gitarę klasyczną warto od razu sprecyzować jej docelowe przeznaczenie. Czy ma ona nam służyć w celach typowo edukacyjnych i chcemy np.: podjąć naukę w szkole muzycznej, czy ma nam służyć jako instrument podróżniczy, na którym będziemy sobie akompaniować przy śpiewie. 
