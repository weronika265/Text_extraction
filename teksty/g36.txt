Producent ma w ofercie zarówno instrumenty budżetowe dla początkujących adeptów sztuki gitarowej jak i wysokiej jakości profesjonalne przeznaczone dla najbardziej wymagających muzyków. My przedstawimy dwa modele gitar elektrycznych ze średniego segmentu cenowego, które charakteryzują się wspaniałym kunsztem wykonania przy zachowaniu bardzo rozsądnej ceny.  Pierwszy z proponowanych modeli to Framus Diablo z tzw. D-serii, która to przeznaczona jest dla gitarzystów z mniej zasobnym portfelem, ale wyposażona tak samo dobrze jak wysokie modele tego producenta. Diablo Pro to gitara elektryczna przywodząca na myśl klasyczne superstraty z lat 80. Olchowy korpus z wkręcanym klonowym gryfem i podstrunnica z hebanu. Skala gitary to 25,5 cala. Gryf ma kształt spłaszczonej litery „C”, a jego szerokość przy siodełku wynosi 43mm, a na progu dwunastym – 53mm. Do tego ruchomy most Wilkinson i olejowe klucze Framus. Klucze wyposażone są w specjalny system blokowania strun. Za brzmienie odpowiadają trzy przetworniki Seymour Duncan, TB-4, SSL-1 i SCR-1. Oprócz tego potencjometr głośności, potencjometr push pull tonów rozłączający cewki i przełącznik pięciopozycyjny, co daje nam 9 różnych brzmień. Z gitarą otrzymujemy strap-locki Warwick oraz jakże przydatny gigbag. Cały osprzęt opisywanej gitary jest w kolorze czarnym. Jeżeli chodzi o kreowanie brzmienia to możemy tą gitarę wystroić sobie praktycznie pod każdy gatunek muzyczny.
