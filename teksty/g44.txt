Przetwornik gitarowy to elektromagnetyczny przetwornik montowany w gitarach elektrycznych, który służy do wychwytywania wibracji strun. Możemy spotkać również się z takim nazwami jak pickup czy przystawka. Składa się on z magnesu trwałego, rdzeni magnetycznych i cewki bądź cewek. W gitarach przeważnie mamy sześć rdzeni co odpowiada liczbie strun instrumentu, natomiast cewka może być wspólna i obejmować zespół sześciu rdzeni, bądź każdy rdzeń może mieć inną cewkę. Dla brzmienia duże znaczenie ma miejsce montażu przetwornika w gitarze, a także wysokość na jakiej przetwornik umieszczony jest pod strunami. Są to wydawałoby się drobne niuanse, ale bardzo istotne dla uzyskania pozyskanego brzmienia. Przetwornik, który zostanie umieszczony przy mostku uzyskuje jaśniejsze brzmienie, ten bliżej gryfu będzie charakteryzował się barwą ciemniejszą i głębszą. Oczywiście na końcowe brzmienie wpływ ma wiele jeszcze innych czynników i tak np.: ten sam przetwornik wsadzony do innej gitary w efekcie da zupełnie inne brzmienie.
