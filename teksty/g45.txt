Co wybrać, która gitara lepsza? To pytania, które od lat towarzyszą nie tylko początkującym gitarzystą. Pomimo, że obydwie gitary zostały wymyślone przez tego samego faceta, to różnic pomiędzy nimi jest naprawdę dużo. Na pierwszy rzut oka gitary różnią się od siebie kształtem, ale to tylko wizualna różnica. Stratocaster ma w tym względzie dwa wycięcia przy gryfie na dole i na górze, a telecaster, tylko na dole. Jednak najważniejsze w muzyce są różnice w brzmieniu danej gitary. Telecaster brzmi po prostu inaczej, dużo jaśniej i jakby nosowo.  Posiada też tylko dwa pickupy więc teoretycznie i praktycznie ma mniej możliwości, jeżeli chodzi o układy brzmieniowe. Według niektórych do telecastera potrzeba więcej odwagi i umiejętności, ale to są oczywiście bardzo subiektywne odczucia. Stratocaster z racji tego, że oparty jest na trzech pickupach ma więcej kombinacji brzmieniowych, a co za tym idzie rozpiętość charakterystyki brzmienia jest większa.
