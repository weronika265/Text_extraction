Nylonowe struny pojawiły się dopiero w latach 40. XX wieku, wcześniej gitarzyści używali zwykle strun jelitowych i metalowo-jedwabnych.
Istnieją gitary mające więcej niż 6 strun. Te rozszerzone wersje używane są zwykle do wykonywania muzyki przeznaczonej w oryginale na lutnię, choć pisze się na nie także nowe kompozycje. Ze względu na budowę wyróżnić można też gitary łukowe, harfowe, z dwiema lub trzema szyjkami, a nawet podwójnymi otworami rezonansowymi.
Pierwszym słynnym kompozytorem, który używał gitary był Franciszek Schubert. Na gitarze grał też Benjamin Franklin (1709-1790), jeden z twórców Deklaracji Niepodległości USA, a także uczony i filozof.
Gitara akustyczna jest większa od klasycznej, ma węższy gryf ułatwiający chwytanie i metalowe struny. Jej pudło rezonansowe może też mieć kształt nieco zmodyfikowany względem gitary klasycznej.
Gitara elektryczna używana w muzyce popularnej została zbudowana w 1931 roku. Ma lity korpus, który nie jest rezonatorem, a specjalne przetworniki służą w niej do konwersji drgań strun na sygnał elektryczny. Do grania potrzebne są głośniki i wzmacniacz.

