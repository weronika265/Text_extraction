Każdy z nas co pewien czas obchodzi różnego rodzaju takie osobiste uroczystości jak imieniny, urodziny, czy inne rocznice. Mamy też różnego rodzaju święta, które wynikają z naszej tradycji, kultury czy religijności jak np.: Bożego Narodzenia. W takich sytuacjach zawsze pojawia się pytanie co kupić danej osobie. Jeżeli tym kimś jest akurat gitarzysta, to postaramy się podsunąć Wam kilka ciekawych propozycji.
Od złotówki do dwu-stówki
Jeżeli znamy upodobania naszego znajomego gitarzysty, wiemy na jakiego rodzaju strunach lubi grać, to bez wątpienia możemy taki komplet mu sprezentować. Ważne jest tu przede wszystkim rozeznanie w temacie, by przypadkiem nie kupić koledze czy znajomemu grającemu na gitarze klasycznej strun stalowych do gitary akustycznej. Natomiast prezent bardzo praktyczny i przydatny. Koszt takiego kompletu średnio kształtuje się od 30 do 60 złotych, w zależności od rodzaju i producenta.
Bardzo fajnym i bezpiecznym pomysłem na prezent może być jakiś zestaw do pielęgnacji gitary. W skład takiego zestawu może wchodzić jakiś kosmetyk pielęgnacyjny do czyszczenia strun i politury instrumentu wraz ze specjalną bawełnianą szmatką. Będzie to zawsze praktyczny i dobrze trafiony prezent. Koszt takiego prezentu nie powinien przekroczyć 40 zł.

