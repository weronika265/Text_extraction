Yamaha należy do światowego potentata, jeżeli chodzi o produkcję instrumentów muzycznych. W tym asortymencie dużą część tych instrumentów stanowią gitary. W ofercie Yamahy znajdziemy wszystkie możliwe rodzaje gitar. Mamy gitary klasyczne, akustyczne, elektroakustyczne, elektryczne, basowe i poszczególne jeszcze ich odmiany. Yamaha swoje produkty kieruje do różnych grup muzycznych i tak ma zarówno budżetowe instrumenty przeznaczone dla celów edukacyjnych jak i bardzo drogie egzemplarze wykonywane dla najbardziej wymagających muzyków. My głównie skoncentrujemy się na tych gitarach, które są bardziej przestępne cenowo i które pomimo swojej niewygórowanej ceny charakteryzują się bardzo dobrą jakością wykonania oraz dobrym brzmieniem.
Zaczniemy od gitary akustycznej i bardzo popularnego w ostatnich latach modelu F310. Jest to doskonały przykład na to, że nie trzeba wydawać wielu tysięcy by mieć instrument, który dobrze brzmi. Jest to typowa gitara akustyczna, która na pewno doskonale sprawdzi się zarówno podczas akompaniowania do śpiewu jak i gry solowej. Ma bardzo wyraziste dźwięczne brzmienie akustyczne, które może się spodobać nawet bardzo wymagającym gitarzystom. Ze względu na cenę jest to model polecany przede wszystkim początkującym gitarzystom oraz wszystkim tym, którzy nie chcą na starcie wydawać dużych pieniędzy na instrument.

