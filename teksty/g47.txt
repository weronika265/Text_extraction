Wśród całego zestawu gitar Yamahy nie może zabraknąć również sześciostrunowej gitary elektrycznej. Tu z takich bardziej przyziemnych cenowo modeli Yamaha ma do zaproponowania model Pacifica 120H. Jest to bliźniaczy model do Pacifici 112, ale ze stałym mostem i korpusem wykończonym na jednolity kolor. Korpus to standardowo olcha, gryf klon, a podstrunnica palisander. Nabito na nią 22 progi medium jumbo. Natomiast za brzmienie odpowiadają dwa humbuckery na magnesach Alnico. Do dyspozycji mamy potencjometr tonu, głośności i przełącznik trójpozycyjny. Gitara charakteryzuje się bardzo przyjemną brzemieniem, które w zależności od ustawienia sprawdzi się wielu gatunkach muzycznych.
Yamaha doskonale dopasowała swoją ofertę do potrzeb poszczególnych grup muzyków.  Bez względu na półkę cenową gitary Yamahy charakteryzują się dokładnym wykończeniem i swoją wysoką powtarzalnością nawet w tym najtańszym segmencie budżetowym. Zatem kupując gitarę tej marki możemy być pewni, że posłuży nam ona przez długie lata.

